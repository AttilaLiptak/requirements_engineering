\section{Bevezetés}

Az \textbf{IntelliSense 360} egy adaptív perifériás érzékelő- és beavatkozó rendszer, amely a jármű közvetlen környezetét folyamatosan figyeli, és a vezető támogatásával a közúti ütközések elkerülését szolgálja különféle közlekedési helyzetekben.

A koncepció általános célja a biztonság növelése vezetés közben; a tipikus esetsorok közé tartozik a sávváltás, a parkolás és a szűk helyeken történő manőverezés.

\subsection{Felhasználók}
A rendszert személygépkocsi vezetők használják. A célfelhasználók között mindennapi autóvezetők és tapasztalt sofőrök is szerepelnek, akik számára fontos a jármű környezetének pontos érzékelése, valamint a holttérben lévő járművek, gyalogosok és kerékpárosok időben történő észlelése.

A felhasználó továbbra is a jármű irányításáért felel, a rendszer csak figyelmeztetésekkel és kisebb beavatkozásokkal segíti őt.

\subsection{Működés}
Az \textbf{IntelliSense 360} különböző, egymással kommunikáló modulokból áll:

\begin{itemize}
    \item \textbf{Adaptív holttérfigyelés:} radar- és kamerarendszer érzékeli a jármű holtterében közeledő objektumokat, és figyelmezteti a vezetőt.
    \item \textbf{Oldalirányú ütközés-előrejelzés és elkerülés:} ultrahangos szenzorokkal figyeli a jármű közvetlen környezetét, parkoláskor vagy szűk helyzetben enyhe fékezéssel beavatkozhat.
    \item \textbf{Perifériás figyelmeztetés gyalogosokra és kerékpárosokra:} városi környezetben a kamerák azonosítják a jármű útvonalába kerülő mozgó objektumokat, és irányhoz kötött figyelmeztetést adnak.
    \item \textbf{Kiszállási asszisztens:} parkoláskor érzékeli az ajtók közelében megjelenő mozgó járműveket vagy gyalogosokat, és ajtónyitáskor akusztikus vagy vizuális jelzést ad.
    \item \textbf{Sávtartás kereszteződési támogatással:} a járművet a sávban tartja, felismeri a kanyarodási szándékot, és elkerüli a téves vagy felesleges korrekciókat.
\end{itemize}

A rendszer adaptív: a figyelmeztetések és beavatkozások intenzitását a vezető reakcióidejéhez, vezetési stílusához és a környezeti feltételekhez igazítja (például rossz látási viszonyok esetén a radaradatokat részesíti előnyben).
\subsection*{A rendszer működési határai}
Az \textbf{IntelliSense 360} nem autonóm vezetési rendszer.  
Nem veszi át a jármű irányítását, és nem képes minden helyzetben elkerülni az ütközést, csak támogatja a vezetőt a döntések meghozatalában.  
Nem avatkozik be nagy sebességnél, ahol a beavatkozás kockázatos lehet (például autópályán előzés közben).  
A kiszállási asszisztens nem blokkolhatja az ajtónyitást, csak figyelmeztetést adhat.  
A rendszer nem működik teljes értékűen, ha több szenzor hibás vagy a kommunikáció megszakad; ilyen esetekben csak jelzést ad a korlátozott működésről.  
A sofőr bármikor felülbírálhatja a rendszer beavatkozásait.

\subsection{Jelentőség}
A közúti balesetek jelentős részét a figyelmetlenségből, holttérben maradt járművekből, oldalirányú ütközésekből, valamint gyalogos- és kerékpárosforgalomból adódó veszélyhelyzetek okozzák.

Az \textbf{IntelliSense 360} ezeket a kockázatokat csökkenti azáltal, hogy időben felismeri a potenciális veszélyeket, és célzott, a helyzethez illeszkedő figyelmeztetéseket ad, vagy szükség esetén enyhén beavatkozik. A rendszer alkalmazása hozzájárul a közlekedésbiztonság növeléséhez, az emberi hibák hatásának mérsékléséhez.

\subsection{Tervezett funkciók}

\subsubsection{Adaptív holttérfigyelés}
Feladata a jármű holttereinek figyelése szenzorok segítségével és a vezető figyelmeztetése, ha egy másik jármű azokat megközelíti. A működés főbb jellemzői:
\begin{itemize}
    \item \textbf{Adaptív jelzések:} A figyelmeztetések illeszkednek a vezető reakcióidejéhez, amelyről korábban a rendszer adatokat gyűjt.
    \item \textbf{Sávváltás támogatása:} Ha sávváltáskor a szenzorok másik járművet érzékelnek a holttérben, akkor a rendszer hang- és vizuális jelzéssel, opcionálisan a kormány rezgésével figyelmezteti a vezetőt.
    \item \textbf{Éjszakai üzemmód:} Alacsony fényviszonyok esetén a radarszenzorokból nyert adatokat részesíti előnyben a rendszer, valamint a figyelmeztető jelzések hosszabban aktívak.
\end{itemize}

\subsubsection{Oldalirányú ütközés előrejelzés és elkerülés}
Ultrahangos érzékelők segítségével felismeri az oldalirányú ütközések lehetőségét a nem megfelelő sávváltások, vezetői figyelmetlenség és útviszonyok figyelembevételével.
\begin{itemize}
    \item \textbf{Beavatkozás:} Amennyiben szükséges, a rendszer közbeavatkozik az ütközések elkerüléséért. Képes automatikus fékezésre, amennyiben egy másik jármű a biztonsági határ alatti távolságban közelíti meg a személygépkocsit.
    \item \textbf{Figyelmeztetés:} Ha a rendszer akadályt érzékel, akkor hang- vagy vizuális jelzést ad. A téves riasztások kiküszöbölésére bizonyos esetekben csak vizuális figyelmeztetést ad, de nem avatkozik közbe.
    \item \textbf{Felülbírálat:} Ha a vezető manuálisan korrigál, a rendszer megszűnteti a közbeavatkozást.
    \item \textbf{Priorizálás:} A rendszer egyszerre több akadályra is képes felhívni a figyelmet, de csak a legkritikusabbra reagál.
    \item \textbf{Környezeti adaptáció:} Amennyiben időjárási viszonyok miatt csökken a szenzorból kinyert adatok megbízhatósága, a rendszer változtat a beavatkozás mértékén és erről figyelmeztetést is ad.
\end{itemize}

\subsubsection{Perifériás figyelmeztetés gyalogosokra, kerékpárokra}
Ez a funkció a kiszolgáltatottabb közlekedési szereplőket érzékeli kis sebességnél, elsősorban városi környezetben.
\begin{itemize}
    \item \textbf{Cél:} A vezető figyelmeztetése a gyalogosok, illetve kerékpárosok figyelmetlenségéből adódó lehetséges ütközésekre.
    \item \textbf{Intelligens jelzés:} A rendszer a veszély irányában hang- és vizuális jelzést ad az objektum jellegének, mozgási irányának és sebességének figyelembevételével.
    \item \textbf{Irányjelzés hiánya:} Megfelelően kezeli, ha a vezető elmulasztja az irányjelzést és csak vizuális figyelmeztetést ad.
\end{itemize}

\subsubsection{Kiszállási asszisztens}
Feladata, hogy figyelmeztesse az utasokat, ha kiszálláskor az ajtónyitást egy másik objektum akadályozná vagy a kiszálló utast közelségével veszélyeztetné.
\begin{itemize}
    \item \textbf{Jelzés módja:} Amennyiben veszélyt érzékel, ajtónyitásra hangjelzést ad, de a kiszállást fizikailag nem akadályozhatja.
    \item \textbf{Szelektivitás:} Csak az érintett ajtónál ad jelzést, minden ajtót külön kezel.
    \item \textbf{Intenzitás:} A közeledő objektum típusát felismeri és ennek megfelelően növeli a jelzés intenzitását. Ha ajtónyitás közben jelentkezik veszély, akkor képes késleltetett figyelmeztetés adására.
    \item \textbf{Éjszakai mód:} Éjszaka is képes működni, ilyenkor csökkentett erejű hangjelzést ad, inkább vizuális jelzésre támaszkodik.
\end{itemize}

\subsubsection{Sávtartás kereszteződési támogatással}
A sávtartás lehetővé teszi, hogy a vezetői figyelmetlenségből vagy kimerültségből adódó részleges sávváltások elkerülhetők legyenek.
\begin{itemize}
    \item \textbf{Alapműködés:} A rendszer kormányzással közbeavatkozik és térkép-, illetve kameraadatok segítségével a sáv közepén tartja a járművet.
    \item \textbf{Kereszteződési funkciók:} Felismeri a kereszteződéseket, segíti a kanyarodást, figyelmeztet az ütközési veszélyre, illetve pozícionálja a járművet a kereszteződés elhagyását követően.
    \item \textbf{Szándékos manőverek:} Figyelembe veszi az irányjelzést, ilyenkor engedi a sáv elhagyását. A közvetlen kanyarodás utáni sávváltást felismeri és kezeli.
    \item \textbf{Korlátozások:} Amennyiben ütközési veszélyt érzékel, figyelmezteti a vezetőt, de nem avatkozik közbe. Alacsony sebességnél csak vizuális támogatást ad.
    \item \textbf{Felülbírálat:} Amennyiben a vezető jelentősen közbeavatkozik, a korrekció megszűnik.
    \item \textbf{Komplex szituációk:}
    \begin{itemize}
        \item Képes a sávok kereszteződését kezelni a kormányállás és járműirány alapján, figyelembe véve az ideiglenes útjelzéseket és útépítést.
        \item Ha nincs felfestett sáv, az útpadka és járdaszegély alapján tartja a járművet az úton.
        \item Felismeri a záróvonalat, stop táblát és egyéb jelzéseket.
    \end{itemize}
\end{itemize}